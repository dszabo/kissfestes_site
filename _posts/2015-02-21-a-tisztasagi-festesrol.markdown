---
layout: post
title:  "Tisztasági festésről"
date:   2015-02-21 11:23:00
permalink: /blog/:title/
comments: true
ispost: true
---

A tisztasági festésről: Ki mit ért alatta? Létezik egy rétegben tisztaság? Sokszor kerül elő megrendelői oldalról az a szófordulat: Csak ki kell festeni! Aztán a helyszíni szemle során gyakran kiderül hogy [penészedik a sarok][peneszedes], csattog a festék a fürdőben és elsárgult a konyha a sok zsíros gőztől.

Ez már összetettebb festési feladat, nem csak tisztasági festés, melynek eredete minden bizonnyal a régi hagyományra vezethető vissza, amikor tavasszal az ünnepekre készülve mindenki tisztába tette portáját, [meszelték a falakat][meszeles]. Tisztasági festésről mi általában akkor beszélünk, amikor minimális felületjavítással kifessük (kigurítjuk) a lakást, például beköltözés előtt. 

Ideális esetben, azonos színt választva, a falakat festés előtt portalanítva és a piszkosabb foltokat előkenve  ilyenkor egy réteg festés is elegendő, bár ahhoz érezni kell a megfelelő anyag konzisztenciát és a megfelelő mennyiségű anyagfelhordást, amit egy szobafestő persze tud, de egy kezdő számára még ismeretlen lehet.  

Ez az a fajta festés, amit sokan örömmel kezdenek el hisz üres a lakás (Csak ki kell festeni!), majd a végére – a felmerülő váratlannak tűnő problémák után- megfogadják hogy legközelebb festő mestert hívnak!

Mi természetesen mindenkinek ez utóbbi megoldást javasoljuk!

[peneszedes]: {{site.baseurl}}/blog/peneszedes
[meszeles]: {{site.baseurl}}/blog/a-meszelesrol

