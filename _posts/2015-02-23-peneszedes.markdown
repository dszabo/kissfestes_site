---
layout: post
title:  "Penészedés"
date:   2015-02-22 11:31:00
permalink: /blog/:title/
comments: true
ispost: true
---

A penészedés ssupán  festéssel megszüntethető? És ha igen, akkor meddig? Nos ,a festés önmagában tüneti kezelést ad a problémára, de néhány életviteli változással karöltve akár végleges megoldást is jelenthet! 

A penészesedés problémája a fűtési szezont követően szokott jelentkezni melynek a túlzott pára jelenléte és az épületszerkezet egyenetlen hőszigetelése az oka. 

Ilyenkor szokás emlegetni a hőhidakat, a harmatponti hőmérsékletet, a relatív páratartalmat, a kicserélt jól szigetelő ablakokat, melyek megszüntették a régi rosszul záródó ablakok „áldásos” hatását, a folyamatos légcserét. És ez itt a lényeg, szellőztetni kell! Így szabadulhatunk meg legkönnyebben a sütés, fürdés, ruhaszárítás és egyéb okokból felhalmozódó túlzott párától, és az is segít ha 2-3 fokkal megemeljük a lakás hőmérsékletét, ugyanis a melegebb levegő több párát képes magában tartani, elkerülve ezzel annak a hidegebb falszerkezeten való kicsapódását amelyek aztán a gomba spórák melegágya és ezzel a penészedés megindítói. Léteznek már kifejezetten penész elleni festékek (fürdőszoba és konyhafestéknek szokták nevezni és persze a mész is ilyen) de mi előszeretettel használjuk az utólag adagolható Chemocid nevű szert, amivel eddig kedvezőek a tapasztalatok! És ne felejtsünk el szellőztetni sem!

Persze ilyenkor jogos az ellenvetés hogy kiszökik a drága meleg. Egy pici biztosan, de a meleget főképp bútoraink, falaink, tárgyaink „tárolják” nem a levegő. De erre is van ma már megoldás, a hőcserélős szellőztetésről például [itt olvashat bővebben][szelloztetes], akkor is ezt a megoldást ajánljuk, ha a már külsőleg szigetelt házban továbbra is penészedés tapasztalható.

[szelloztetes]: http://www.csaladihaztervezes.hu/Cikk/friss-levego-%E2%80%93-elerheto-aron?szovegKijelol=pen%C3%A9sz
