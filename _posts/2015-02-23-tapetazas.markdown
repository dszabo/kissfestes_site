---
layout: post
title:  "Tapétázásról"
date:   2015-02-22 11:43:00
permalink: /blog/:title/
comments: true
ispost: true
---

Tapétázásról röviden beszélni szinte lehetetlen, így ez most csak egy kis bevezetés. Míg a 80-as években a kesztölci tapéta volt az elérhető, a 90-es években a fűrészporos volt a divat, majd azt követte az üvegszálas tapéták terjedése (többek között [penész ellen][peneszedes] is hatásos megoldás), addig mára Európa és a tengerentúl nagy  tapétagyártói megtalálhatók idehaza, megszámlálhatatlan anyagú, struktúrájú és mintájú terméket a vevők rendelkezésére bocsátva. 

Ragasztásuk az anyagtól függően többféle eljárást és ragasztóanyagot kíván, mi előszeretettel ajánljuk a vlies (gyapjúrost, non-woven) tapétákat melyeket közvetlenül a falra kell ragasztani, pihentetési idő nélkül, ezáltal gyorsítható a kivitelezés. 

Ragasztóanyagnak a Metylan termékcsalád anyagait használjuk. Tapétákkal ma már a különleges esztétikai élményen túl tűzgátlási, penészgátlási, elektro szmog elleni védekezés is létrehozható (igaz ez a [speciális festékanyagokra][spec-festek] is), bizonyos nehéztapétákkal javítani lehet helyiségek akusztikai tulajdonságain. Tehát a lehetőségek tárháza végtelen, létezik még digitális freskó technológia is, mellyel teljesen egyedi igények is megvalósíthatók. Korábban lehetőségünk nyílt az [Arte gyár][arte] továbbképzésén is részt vennünk Belgiumban, így magabiztos tudással állunk rendelkezésére tapétázásban is. És a végére had osszam meg az egyik legfontosabb tippemet: vásárláskor mindig figyeljünk a csomagoláson a „Batch number-t” aminek azonosnak kell lennie (!), ebből tudjuk hogy azonos gyártásból származik a tapéta. 

Ellenkező esetben hiába tűnik egyformának  két tekercs tapéta, minimális színeltérések már lehetnek, ami nem mutatna jól a falon!

[peneszedes]: {{site.baseurl}}/blog/peneszedes
[spec-festek]: {{site.baseurl}}/blog/specialis-festekek
[arte]: http://www.arte-international.com/